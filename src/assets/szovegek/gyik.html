<!DOCTYPE html>
<meta http-equiv="Content-type" content="text/html; charset=utf-8" />
<h2>Mi az a Mozaik Múzeumtúra?</h2>
<p>A program célja a hazai múzeumok és kiállítóhelyek látogatottságának növelése, a magyarországi múzeumok sokszínű kulturális kínálatának megismertetése. A Mozaik Múzeumtúra kiemelt célcsoportja a 8–16 év közötti fiatal korosztály, de bízunk benne, hogy kezdeményezésünkkel a felnőtt lakosságot is sikerül megszólítanunk. </p>

<h2>Hogyan játsszak a matricagyűjtő játékban? </h2>
<p>A játék célja, hogy minél több múzeumba eljuss. A játékban résztvevő múzeumokat megtalálod az alkalmazás <b>Múzeumok</b> menüpontjában. Keresgélhetsz közöttük település, tematika vagy éppen a kiállítóhelye neve alapján. Minden múzeumban megszerezheted a hozzá tartozó matricát. Ha 12 matricát begyűjtesz, teljesítetted az első, a bronz szintet. 24 matrica begyűjtése után már az ezüst szintre léptél, 36 matrica elérésekor pedig arany fokozatú játékossá válsz. </p>

<h2>Mire való a mobil alkalmazás? </h2>
<p>A mobil alkalmazással kapcsolódhatsz be a játékba! Regisztrálj a <b>Játék</b>  menüpontban és lépj be. Elég csak egyszer belépned.<br>
Az alkalmazásban keresgélhetsz a múzeumok között tematika, lakhelyed, kirándulási célpontod vagy éppen a múzeumok nevei alapján, a nyitóképernyőn pedig mindig friss információkat, kiállításajánlókat találsz. </p>

<h2>Hogyan tudom megszerezni a múzeum matricáját? </h2>
<p>Amikor meglátogatsz egy, a játékban résztvevő múzeumot, a kijáratánál megtalálod a múzeum <b>Információs Tábláját</b>. Keresd meg az alkalmazás <b>Játék</b>  menüpontjában a QR-kód olvasó ikonját <img src=file:///android_asset/drawable/gomb_kamera.png> és fényképezd le az <b>Információs Táblán</b>  található QR-kódot és már meg is szerezted a múzeum matricáját.  A rendszer ezt rögzíti és amint legközelebb online leszel, feltölti. </p>

<h2>Hogyan regisztrálhatok a mobil alkalmazásban? </h2>
<p>A regisztrációhoz csak az e-mail címedet szükséges megadnod és egy jelszót választanod, de lehetőséged van megadni, hogy melyik településen laksz és bejelölheted, hogy milyen tematikáju múzeumok, kiállítások érdekelnek (többet is megadhatsz). </p>

<h2>A weboldalon is regisztrálhatok? </h2>
<p>Igen, a http://www.mozaikmuzeumtura.hu/users/registration weboldalon is tudsz regisztrálni. A mobil alkalmazás és a weboldal folyamatosan szinkronizálja magát, így a weboldalon is láthatod, hogy milyen matricákat szereztél már meg. </p>

<h2>Lefotóztam egy múzeumi QR-kódot, de nem kaptam meg a matricát. </h2>
<p>Ez csak átmeneti állapot és amint lesz internet elérésed, az alkalmazás frissíti magát és megjelenik a matricád is. Az alkalmazás tárolja a megszerzett matricákat, ne aggódj, nem vesznek el. Hogy éppen hány db ilyen matricád van azt a <b>’Jóváírásra váró matricáid’</b> -nál látod. <br>
Az is lehet, hogy már jártál itt és a játékszabályzat szerint ugyan azt a múzeumi matricát szintenként csak egyszer szerezheted meg. </p>


<h2>Mennyi idő alatt kell teljesítenem a szinteket? </h2>
<p>Ez csak tőled függ. A játék nem ér véget, bármennyi idő alatt teljesítheted a szinteket. </p>

<h2>Ha nem akarok játszani, akkor miért használjam az alkalmazást? </h2>
<p>Az alkalmazás segítségével közel 400 múzeumot ismerhetsz meg, amiket játék nélkül is érdemes meglátogatnod. A nyitóoldalon pedig mindig friss múzeumi híreket találsz, hogy kedvet csináljunk egy újabb kiállítás meglátogatására és ki tudja, lehet, hogy egyszer mégis csak elkezded a játékot! </p>
